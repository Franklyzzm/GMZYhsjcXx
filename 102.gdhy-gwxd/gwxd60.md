# 六十、不失人情論

《[醫宗必讀](https://zh.wikisource.org/wiki/%E9%86%AB%E5%AE%97%E5%BF%85%E8%AE%80)》•[李中梓](https://zh.wikisource.org/wiki/Author:李中梓)

【學習重點與要求】

1. 掌握以下成對詞語的意義：
2. 
3. 



嘗讀《內經》，至《方盛衰論》而殿之曰：「不失人情」，未嘗不 瞿然起，喟然嘆軒岐之入人深也。夫不失人情，醫家 所甚急，然戛戛乎難之矣。大約人情之類有三：一曰 病人之情，二曰傍人之情，三曰醫人之情。

所謂「病人之情者，五臟各有所偏，七情各有所勝。陽 臟者宜涼，陰臟者宜熱。耐毒者緩劑無功，不耐毒者 峻劑有害，此臟氣之不同也。動靜各有欣厭，飲食各 有愛憎。性好吉者，危言見非；意多憂者慰安云偽，未 信者忠告難行，善疑者深言則忌，此好惡之不同也。 富者多任性而禁戒勿遵，貴者多自尊而驕次悖理」， 此交際之不同也。貧者衣食不周，況乎藥餌；賤者焦 勞不適，懷抱可知，此調治之不同也。有良言甫信，謬 說更新；多岐亡羊，終成畫餅，此無主之為害也。有最 畏出奇，惟求穩當；車薪杯水，難免敗亡，此過慎之為 害也。有境緣不偶，營求未遂；深情牽掛，良藥難醫，此 得失之為害也。有性急者，遭遲病更醫而致雜投；有 性緩者，遭急病濡滯而成難挽，此緩急之為害也。有 「參朮沾脣，懼補心先痞塞；硝黃入口，畏攻神即飄揚」， 此成心之為害也。有諱疾不言，有隱情難告，甚而故 隱，病狀試醫以脈，不知自古神聖，未有舍望聞問，而 獨憑一脈者。且如氣口脈盛，則知傷食，至于何日受 傷，所傷何物，豈能以脈知哉。此皆病人之情。不可不 察者也。

所謂傍人之情者，或執有據之論，而病情未必相符； 或興無本之言，而醫理何曾夢見；或操是非之柄，同 我者是之，異己者非之，而真是真非莫辨；或執膚淺 之見，頭痛者救頭，腳痛者救腳，而孰標孰本誰知？或 尊貴執言難抗，或密戚偏見難回。又若薦醫，動關生 死，有意氣之私厚而薦者，有庸淺之偶效而薦者，有 信其利口而薦者，有貪其酬報而薦者，甚至薰蕕不 辨，妄肆品評，譽之則跖可為舜，毀之則鳳可作鴞，致 懷奇之士拂衣而去，使深危之病坐而待亡。此皆傍 人之情，不可不察者也。

所謂醫人之情者，或巧語誑人，或甘言悅聽，或強辨 相欺，或危言相恐，此便佞之流也；或結納親知，或修 好僮僕，或營求卜薦，或不邀自赴，此阿諂之流也；有 「腹無藏墨，詭言神授，目不識丁，假託祕傳」，此欺詐之 流也；有望聞問切，漫不關心，枳**�**歸苓，到手便撮。妄謂「人愚我明，人生我熟」，此孟浪之流也。有嫉妒性成， 排擠為事，陽若同心，陰為浸潤，是非顛倒，朱紫混淆， 此讒妒之流也。有貪得無知，輕忽人命，如病在危疑， 良醫難必，極其詳慎，猶冀回春。若輩貪功，妄輕投劑， 至于敗壞，嫁謗自文，此貪倖之流也。有意見各持，異 同不決，曲高者和寡，道高者謗多，一齊之傅幾何，眾 楚之咻易亂，此庸淺之流也。有素所相知，苟且圖功； 有素不相識，偶延辨證。病家既不識醫，則倏趙倏錢； 醫家莫肯任怨，則惟苓惟梗。或延醫眾多，互相觀望； 或利害攸係，彼此避嫌，惟求免怨，誠然得矣。坐失機 宜，誰之咎乎？此由知醫不真，而任醫不專也。

凡若此者，孰非人情？而人情之詳，尚多難盡。聖人以 不失人情為戒，欲令學者思之慎之，勿為陋習所中 耳。雖然，必期不失，未免遷就。但遷就既礙於病情，不 遷就又礙於人情，有必不可遷就之病情，而復有不 得不遷就之人情，且奈之何哉？故曰：「戛戛乎難之矣。」



