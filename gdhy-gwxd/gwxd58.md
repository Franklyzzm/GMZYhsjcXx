# 五十八、本草綱目序

明•[王世貞](https://zh.wikisource.org/wiki/%E6%9C%AC%E8%8D%89%E7%B6%B1%E7%9B%AE/%E5%BA%8F)

【學習重點與要求】

1. 掌握以下成對詞語的意義：



紀稱︰望龍光，知古劍；覘寶氣，辨明珠。故萍實・商羊、非天明莫洞。厥後博物稱華，辨字稱康，析寶玉稱倚頓，亦僅僅晨星耳。楚蘄陽李君東璧，一日過予  山園謁予，留飲數日。予窺其人，晬然貌也，臒然身也，津津然談議也，真北鬥以南一人。解其裝，無長物，有《本草綱目》數十卷。謂予曰︰時珍，荊楚鄙人也。幼多羸疾，質成鈍椎；長耽典籍，若啖蔗飴。遂漁獵群書，搜羅百氏。凡子、史、經、傳、聲韻、農圃、醫卜、星相、樂府諸家，稍有得處，輒著數言。古有《本草》一書，自炎黃及漢、梁、唐、宋，下迨國朝，注解群氏舊矣。第其中舛謬差訛遺漏，不可枚數。乃敢奮編摩之志，僭纂述之權。歲歷三十稔，書考八百餘家，稿凡三易。複者芟之，闕者緝之，訛者繩之。舊本一千五百一十八種，今增藥三百七十四種，分為一十六部，著成五十二卷。雖非集成，亦粗大備，僭名曰《本草綱目》。願乞一言，以托不朽。予開卷細玩，每藥標正名為綱，附釋名為目，正始也；次以集解、辨疑、正誤，詳其土產形狀也；次以氣味、主治、附方，著其體用也。上自墳典，下及傳奇，凡有相關，靡不備采。如入金谷之園，種色奪目；如登龍君之宮，寶藏悉陳；如對冰壺玉鑒，毛發可指數也。博而不繁，詳而有要，綜核究竟，直窺淵海。茲豈僅以醫書覯哉？實性理之精微，格物之《通典》，帝王之秘 ，臣民之重寶也。李君用心嘉惠何勤哉﹗噫， 碔玉莫剖，朱紫相傾，弊也久矣。故辨專車之骨，必俟魯儒；博支機之石，必訪賣卜。予方著《  弇州卮言》，恚博古如《丹鉛卮言》後乏人也，何幸睹茲集哉﹗茲集也，藏之深山石室無當，盍鍥之，以共天下後世味《太玄》如子雲者。

時萬曆歲庚寅春上元日， 州山人鳳洲王世貞拜撰。













