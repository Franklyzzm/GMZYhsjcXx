# 十二、長沮、桀溺

《[論語•微子第十八](https://zh.wikisource.org/zh/%E8%AB%96%E8%AA%9E/%E5%BE%AE%E5%AD%90%E7%AC%AC%E5%8D%81%E5%85%AB)》

【學習重點與要求】

1. 掌握以下成對詞語的意義：
1. 

長沮、桀溺耦而耕。孔子過之，使子路問津焉。長沮曰：「夫執輿者爲誰？」子路曰：「爲孔丘。」曰：「是魯孔丘與？」曰：「是也。」曰：「是知津矣！」問於桀溺，桀溺曰：「子爲誰？」曰：「爲仲由。」曰：「是魯孔丘之徒與？」對曰：「然。」曰：「滔滔者，天下皆是也，而誰以易之？且而與其從辟人之士也，豈若從辟世之士哉？」耰而不輟。子路行以吿，夫子憮然曰：「鳥獸不可與同群！吾非斯人之徒與而誰與？天下有道，丘不與易也。」

